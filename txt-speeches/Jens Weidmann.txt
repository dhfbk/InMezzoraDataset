 Sono convinto che noi tutti congiuntamente traiamo vantaggi dall'Unione monetaria. Non ha senso accusarsi e dire che uno ha tratto più profitti dell'altro. La moneta unica ha abolito le oscillazione dei cambi e questo ha permesso a tutti i paesi dell'eurozona di poter pianificare meglio e ai consumatori di confrontare i prezzi molto meglio, di non dover cambiare moneta quando viaggiano. Questi sono benifici che abbiamo tutti in egual misura poi naturalmente ogni paese può avere dei vantaggi più specifici. Prendiamo l'Italia per esempio, entrare nell'eurozona ha fatto si che in Italia i tassi di interesse e l'inflazione calassero, e questo perché la credibilità del marco è stata trasposta sull'eurozona, ma allo stesso tempo l'Italia ha fatto anche degli sforzi per arrivare alla convergenza economica e poter entrare nell'euro. Questo è un vantaggio molto specifico per l'Italia, io sono convinto che l'euro faccia bene a tutti i membri dell'eurozona. 
 Innanzitutto l'assetto che abbiamo scelto è il seguente: abbiamo deciso di avere una politica monetaria unica, ma i singoli paesi non hanno ceduto la loro sovranità politica, e quindi molte cose vengono decise al livello decentralizzato, ciò vuol dire che i singoli paesi sono ancora responsabili per esempio della loro crescita economica, è un sistema che funziona solo se condiviso dai vari paesi, in una cornice decentralizzata proprio come è prevista dai trattati. Bisogna fare anche attenzione a quello che ci si auspica, sa che è stata fatta una ricerca anche tra i paesi dell'area euro nella quale di evidenzia che le famiglie italiane hanno più patrimonio delle famiglie tedesche? Non penso però che qualcuno auspichi un trasferimento di patrimoni dall'Italia alla Germania, quello che intendo dire è che i paesi devono lavorare ognuno per sé per avere successo economico e creare occupazione. Una politica ragionevole può aspirare a questo ed è il motivo per cui in Italia si è fatta la riforma del mercato del lavoro, ed è in atto la riforma del settore della pubblica amministrazione. È lo stesso motivo che ha spinto la Germania agli inizi degli anni 2000 a fare precise riforme in ambito sociale e nel mercato del lavoro che così probabilmente le ha permesso di attraversare la crisi più velocemente e meglio di altri. 
 È interessante capire quali sarebbero i diritti e i doveri per un Ministro delle Finanze europeo o che implicazioni avrebbe lo sviluppo dell'ESM. Per me è molto importante che ci sia un equilibrio tra controllo e responsabilità. Se noi siamo responsabili congiuntamente, se abbiamo un budget comune, significa che i diritti di sovranità devono essere trasposti, ceduti, e questo va deciso insieme per far sì che colui che prende le decisioni sia pienamente responsabile di ciò che ha deciso perché solo così le decisioni vengono prese, in maniera responsabile. Secondo me però la disponibilità degli stati a cedere i diritti di sovranità all'Europa è piuttosto debole ancora e questo lo si nota guardando a cosa è successo con il patto di stabilità e crescita. La discussione è stata tutta incentrata sui limiti alla sovranità dunque penso che sarà difficile fare dei passi avanti verso un budget comune. In sintesi questo è il prospetto delle varie proposte che ci sono, da una parte ci sono quelli che dicono il Ministro delle Finanze unico potrebbe supervisionare di più i bilanci nazionali, dall'altra parte ci sono quelli che dicono, ok avere un budget congiunto e spese congiunte potrebbe essere anche utile. 
 È una decisione politica e la mia opinione è che non si può avere uno senza l'altro. 
 Nessuno nel Consiglio Direttivo ha negato che l'acquisto di titoli potesse essere efficace. Non era questa capacità che veniva messa in discussione ma piuttosto se queste misure non convenzionali e straordinarie potessero avere degli effetti collaterali da dover soppesare bene. Per me - e ci sono stati diversi altri colleghi che la pensavano allo stesso modo - l'acquisto di titoli di Stato è uno strumento che dovremmo utilizzare solo in una situazione di assoluta emergenza per esempio in caso di una spirale di deflazione cioè una spirale di salari e prezzi in calo e non uno strumento per regolare i tassi di inflazione. Perché siamo critici nei confronti di questo programma? Il rischio di effetti collaterali nell'acquisto di titoli risiede nella struttura stessa dell'unione monetaria perché ha una struttura speciale. La politica monetaria è comune ma abbiamo 19 politiche di bilancio decentralizzate, per questo per esempio l'acquisto di titoli nell'area euro va considerato in maniera diversa dagli Stati Uniti. Noi non compriamo i titoli di uno Stato centrale con una buona solvibilità, bensì compriamo i titoli dei singoli Stati dell'unione monetaria che hanno una diversa qualità in termini di solvibilità, credito e liquidità. Questo è importante per il funzionamento dell'unione monetaria perché in questa cornice i tassi di interesse esprimono la solidità dell'economia di uno Stato e disciplinano in un certo senso un paese. Vuoi un suo Ministro delle Finanze oltre al patto di stabilità e crescita, e se entriamo in questo meccanismo miniamo questa funzione di disciplina di mercato e nel frattempo diventiamo i maggiori creditori degli stati. Questa è quindi la differenza tra per esempio gli USA e l'eurozona. Una volta hanno chiesto a Ben Bernanke perché non compra in America i titoli dei singoli stati: "Non ci penso proprio", ha risposto. Però noi è quello che stiamo facendo adesso, perché non abbiamo questo stato centrale. 
 Noi però non possiamo farcene carico. Dobbiamo guardare bene verso il nostro obiettivo, la stabilità dei prezzi, sono i Ministri delle finanze dei singoli paesi a doversi occupare poi di rifinanziare il loro debito gravato da oneri maggiori e per questo penso che sarebbe importante che questo periodo diciamo così a buon prezzo, conveniente per i tassi bassi sia sfruttato dai paesi per ridurre la quantità di indebitamento però detto eufemisticamente è stato fatto un po' poco. 
 Non lo sapevo, ma si immagina la reazione dell'Italia se in Germania si fosse detto assolutamente no all'arrivo di un italiano a capo della BCE? La stessa cosa vale nel caso di un collega greco o belga se cominciamo a escludere i singoli paesi beh non è l'idea dell'Europa che ho in mente io, e certo non rafforzerebbe l'immagine dell'Unione e dell'euro. 
 È vero mi piace molto andare in Italia, faccio volentieri visita a Ignazio Visco. A me piace tanto andare a Napoli, una volta che ti sei abituato al traffico, puoi goderti un bell'espresso napoletano. Provo simpatia per l'Italia e se dico qualcosa sull'Italia a livello monetario parto sempre da questa simpatia. Non ho bisogno di dire cosa l'Italia deve fare meglio ma parlo perché sono preoccupato e voglio che l'unione monetaria funzioni anche per l'Italia. 
