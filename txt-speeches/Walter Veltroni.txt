 Ma guardi mi sembra il modo giusto per contestualizzare anche una riflessione su quello che...  
 No, no, no. 
 Mi sembra il modo giusto perché solo se si parte da qui si capisce la responsabilità che alla sinistra spetta in questo momento sulle decisioni che sta per prendere. Vede la cosa che più mi ha colpito in queste ore è l’immagine del corteo che c’è stato in Polonia ieri. Ieri c’è stato. Nessuno se ne è occupato, telegiornali, giornali, pochissimi. C’è stato un corteo di 3 chilometri pieno di gente all’insegna di parole d’ordine del tipo: "Cacciamo gli ebrei, cacciamo gli immigrati", eccetera eccetera. La Polonia è un pezzo di quel processo che riguarda i Paesi dell’Est in cui si sta affermando una destra nazionalista. Ha visto la Repubblica Ceca, sappiamo cosa succede in Ungheria. In Francia la Le Pen ha preso il 30%, in Germania l’FD è il terzo partito, in Austria il secondo partito. Io ho l’impressione che quella che la sinistra in Europa, e anche i commentatori non vedono, è un pò l’effetto anni '30 che si sta determinando. 
 E non ho paura a usare quest’espressione perché l’ho detto in tutte le, le, le sedi. Il vero tema del nostro tempo è la messa in discussione della democrazia come forma di Governo. E quello che sta succedendo in Italia, l’affermazione non delle forze tradizionali. Perché qui diciamo solo per comodità propagandistica si può abbinare ai 5 Stelle, o Forza Italia o persino la Lega a questi movimenti. Questi movimenti però li abbiamo visti a Ostia e lo sentiamo diciamo, sotto il caso di cronaca dell’autobus sul quale uno ha detto a una ragazza nera: "È inutile che studi perché tanto tu finirai su una strada". E il segno che ormai si sta facendo strada una semplificazione di tipo populistico –demagogico di destra intollerante che è la base su cui si sta costruendo la nuova destra europea. 
 Ma guardi, sicuramente è una tale eterogeneità programmatica di identità quella che sta nel centro-destra perché una parte sta nel Partito Popolare Europeo, un’altra parte sta alla Lega, supposizioni totalmente opposte. Perché stanno insieme è, diciamo, difficile da decifrare. Ed è il...  
 Presidente. 
 Ma guardi non lo so. Se devo dirle mi preoccupa più Ostia che la Sicilia, perché in fondo in Sicilia ha vinto una persona che è alla testa di uno schieramento molto eterogeneo e anche molto, come posso dire, variopinto, lo abbiamo visto anche dopo le elezioni. Però io sono angosciato da tempo esattamente dal rischio che a un certo punto - come è sempre successo nella storia che noi abbiamo conosciuto - quando si saldano crisi sociale e crisi della democrazia i rischi sono elevatissimi. Noi oggi vediamo messe in discussione le architravi della democrazia perché, per esempio, la velocità. La società ha il diritto di essere governata velocemente e la democrazia per sua natura è processuale, è lenta. La delega "not in my name". Dire "not in my name" significa mettere in discussione uno dei pilastri della democrazia che è fondato esattamente sulla delega. Allora...  
 Assolutamente. 
 Tutta la destra europea è il prodotto... 
 Si. Ma tutta la destra europea che è un fenomeno gigantesco. E poi parliamo di destra europea ma oggi noi abbiamo un Presidente degli Stati Uniti che cavalca molte di quelle posizioni. A parte le cose. Ma lei l’ha visto oggi il tweet del Presidente degli Stati Uniti che dice al Presidente della Corea: "Lui mi dice che sono vecchio". 
 "Ma io gli dico che è basso e grasso". Ma dove siamo arrivati? Che cosa è diventata la politica? E perché poi ci si meraviglia che vada a votare il 30% degli italiani? 
 La lezione è che non esiste una sinistra che non faccia i conti con le condizioni di maggiore emarginazione, povertà, disperazione. Non esiste sinistra se non fa i conti con la precarietà della vita delle persone. Non esiste sinistra che non stia dove sta il dolore delle persone. La sinistra è questo, è sempre stata questa. La sua funzione storica, quella grande funzione storica. Io non ho mai accettato questi argomenti per i quali non cambia mai nulla, la politica son solo chiacchiere. Il mondo è cambiato grazie soprattutto alle idee della sinistra. Ma di una sinistra, quando è stata capace di farlo, che riusciva a tenere insieme il bisogno delle persone che soffrivano con un’esigenza generale di cambiamento sociale, valoriale, culturale eccetera. Questa è stata la grandezza della sinistra. Se la sinistra perde la sua vicinanza al disagio sociale apre lo spazio, soprattutto in un momento di crisi, a forze che cavalcano la disperazione, che cavalcano la rabbia che, che, che agitano il nemico invece di trovare la soluzione. Questa è una delle grandi questioni che riguarda la sinistra, non solo in Italia perché purtroppo la crisi della sinistra è un fenomeno, come sappiamo, almeno europeo, per tacere di nuovo quello che è successo negli Sati Uniti. 
 Guardi. 
 Io penso questo. Penso che la sinistra sia stata abituata a organizzarsi in una società strutturata. Fabbriche, i luoghi di lavoro, le sezioni. Ora che la società si è diciamo disaggregata, ora che è diventata molecolare, ora che non ci sono più gli elementi unificanti, la sinistra fa fatica a svolgere la sua funzione storica. Sembra aver perso le parole giusto, sembra aver perso anche il cuore giusto. Ripeto questo non solo in Italia. E quindi se noi vogliamo... Perché guardi il vero tema di oggi è che cosa sarà della democrazia, perché la democrazia è stata una parentesi nella storia dell’umanità. Una parentesi che ci è costata passare per Auschwitz e il gulag staliniani. Ma la democrazia non è detto per definizione che sia per tutti la forma migliore. Se la democrazia appare un ferro vecchio, appare un orpello, appare un peso inutile, alla fine si farà strada fra la gente l’idea che è meglio semplificare, e guardi in tanti paesi del mondo è già così. È già così perché non è che arriva il colonnello Teqero col cappello a 3 punte; arriva Mussolini, arrivano nuove forme di autoritarismo che magari non è che impediscono di votare ma semplificano tutti i processi di decisione. Io mi ricordo sempre una frase meravigliosa di Calamandrei. Disse: "Io non ho visto crollare la democrazia perché decideva troppo. L’ho vista crollare perché decideva troppo poco, per troppa frammentazione". 
 Quello che dicevo prima, gli ultimi. Guardi nella mia esperienza di sindaco i, i...  
 A Ostia c’è da fare un risanamento gigantesco che avevamo avviato e che negli utlimi 10 anni è stato interrotto. La Giunta di Rutelli e la mia avevano fatto su Ostia un lavoro... Tant’è vero che alle elezioni a Ostia noi avemmo un consenso molto elevato. E la cosa che credo possa essere interessate, a proposito del discorso sulla sinistra è che nelle elezioni nel 2008 quando si votò... Scusi nel 2006, quando io mi candidai la seconda volta, i vo.. La percentuale più alta noi la avemmo nelle periferie perché venivamo riconosciuti come un’amministrazione... 
 ...che aveva fatto delle periferie il centro. E quindi alla sua domanda la mia risposta è questa, cioè: voltare lo sguardo, voltare lo sguardo smetterla di stare appresso a Twitter, figurarsi va tutto bene. Facebook, Twitter, bisogna usare tutto. Ma poi c’è la vita reale delle persone, c’è il dolore delle persone, c’è il disagio, c’è la precarietà. 
 Lei lo sa che oggi c’è un articolo molto bello di Magatti sul Corriere della Sera: "Il 40% dei nuclei familiari in Italia è costituito da una persona". Vedovi, single, separati, una persona. La precarietà e la solitudine sono le grandi questioni. 
 Contro le quali la sinistra dovrebbe combattere. 
 Perché prima le dicevo che è stato giusto iniziare così? Perché questo è il contesto nel quale si trova oggi la sinistra italiana. E cioè il rischio, in questo quadro europeo, in questo processo di messa in discussione delle architravi della democrazia, il rischio di fare esattamente quello che la sinistra ha fatto nelle stesse condizioni storiche in altri momenti. E cioè dividersi, spaccare il capello, odiarsi gli uni con gli altri. Se c’è un momento della storia recente di questo Paese in cui la sinistra avrebbe il dovere, dico il dovere, di trovare la capacità di comporre le sue diversità è questo momento. E d’altra parte le persone che oggi stanno da una parte e dall’altra sono state insieme per tanti anni. Hanno condiviso politiche, hanno fatto delle scelte comuni, perché diavolo adesso si devono ingaggiare in una campagna elettorale nella quale finiranno per fare polemica l’uno con l’altro e aprire delle autostrade alla destra, con l’ambiguità che abbiamo detto prima.  
 Questa è la questione di oggi: parliamo della divisione irresponsabile della sinistra in un momento storico delicatissimo. 
 Assolutamente si. Io guardi, se una cosa posso fare dal mio punto di vista che ormai è diciamo non di protagonista della vita politica ma di osservatore appassionato, perché poi la politica è finché avrò, diciamo... 
 Vedrò la luce con gli occhi mi occuperò di politica, è proprio questo: è dire a persone alle quali voglio bene, con le quali abbiamo fatto da una parte e dall’altra della strada "Non fate una cosa che nella storia verrà ricordata. Verrà ricordata la divisione della sinistra". 
 E allora la prima cosa che mi piacerebbe domani Renzi facesse è dire: "Noi in questa legislatura concludiamo lo Ius culturae, chiamato Ius soli, e concludiamo il biotestamento". Sarebbe già questo un segno di apertura molto importante. 
 E sentiamo il bisogno di inventare delle politiche sociali nuove che rispondano a questa esigenza di lotta alla precarietà. Se si dicesse questo e si invitasse a un tavolo Grasso e le altre forze che si stanno componendo attorno a questo schieramento di sinistra perché altrimenti il rischio, nella incredibile capacità della sinistra di farsi del male, è di tornare a DS e Margherita, Bersani, mentre avevamo fatto il Partito Democratico per la prima volta nella storia di questo Paese non attraverso una scissione, ma attraverso una fusione. 
 No, io non ho sentito ma mi auguro, mi auguro, mi auguro che tutti, sia Renzi che gli altri si rendano conto di questo rischio. 
 Io me lo auguro. Io penso che la loro posizione di dire: "Se c’è Renzi non parliamo di niente" sia una posizione sbagliata perché si può andare in una coalizione in cui ci sono diverse leadership. Poi saranno le elezioni a decidere quello che, che accadrà. Ma perché non parlano dei contenuti? Ripeto, sono persone che hanno condiviso le politiche fino a qualche mese fa. Da quel momento, io non ho mai...  
  C’è, c’è risentimento, ci sono problemi che riguardano la capacità di includere da parte di ciascuno. Però il problema è che quando si è rotto all’Assemblea Nazionale. Io non ho mai parlato all’Assemblea Nazionale, sono andato solo per cercare di evitare una scissione che però... 
 Mi è sembrato alla fine che un pò tutti volessero. Però adesso quella cosa lì rischia di polarizzare, di spingere ognuno a radicalizzare le proprie posizioni. Conosco Bersani e D'Alema da anni e so che non sono degli estremisti, diciamo, sono delle posiz persone che hanno avuto sempre posizioni tali da farli sostenere...  
 Si. 
 Si, però le posso dire. 
 Diciamo, convivere con le diversità è parte della politica e questa è una responsabilità però non solo di Renzi, che deve imparare a farlo, ma anche degli altri. Accettare le diversità, accettare che ci sia un pluralismo dentro una grande sinistra. Altrimenti, a forza di cercare quelli più omogenei a sé stessi si finisce per essere piccoli piccoli . 
 Smettere di dire "col PD no" perché questo è sbagliato. È sbagliato...  
 Ma sì perché siamo... 
 Mancano 3, 4 mesi alle elezioni. 
 È possibile che non si riesca a convivere? Si è convissuto con, diciamo, no si è fatto un’alleanza elettorale nel 2006 in cui c’era Mastella, che poi è finito nel centro-destra, in cui c’era diciamo l’estrema sinistra. Possibile che non si riesca a convivere in un’area molto più ristretta? Io sono stato quello che ha inventato l’espressione vocazione maggioritaria. 
 Ma la vocazione maggioritaria non è mai stata per me l’isolamento, tant’è vero che noi non andammo da soli. Per me la vocazione maggioritaria era cercare di dire alla sinistra: "Guarda che il tuo orizzonte non è il 25%. Non è per governare allearti con chiunque passa purché sia contro Berlusconi. Il tuo orizzonte è credere in te stesso, credere nella possibilità di conquistare un consenso maggioritario" E questo non è esclusivo delle alleanze. Anzi si deve e si può cercare di costruire, sia al centro sia a sinistra, uno schieramento capace di competere, altrimenti vincerà la destra o peggio, vincerà nessuno e il Paese si troverà in una situazione di ingovernabilità. 
 L'austerità. 
 No, non lo so guardi, io tutte le volte che si è detto che farebbe Berlinguer oggi mi sono sempre sottratto a questo gioco perché lo ritengo ingiusto nei confronti di, di, di chi ha vissuto il proprio tempo nella storia. Io so, come lei ha detto, che in quel tempo della storia Berlinguer è stato il punto più elevato, nelle condizioni date, perché eravamo in un mondo prima dell’89, di armonizzazione tra la identità del proprio partito e la sua apertura. Berlinguer è stato avversato dal suo partito. 
 Quando Berlinguer ha strappato come sovietico, ha proposto il compromesso storico o ha detto se stava meglio sotto l’ombrello della NATO, non è che aveva gli applausi, era più avanti. E Berlinguer portò dal 25% in cui il PC era sempre stato, al 35% in 4 anni il suo partito. Poi c’è stato il rapimento Moro che ha cambiato tutto, naturalmente tra errori, contraddizioni, quello che si vuole. Però intanto Berlinguer trasmetteva un’idea della politica meravigliosa, l’ha trasmessa fino alla fine dei suoi giorni, fino all’ultimo momento della sua vita. 
 Fino al suo discorso di Padova. 
  Che belle, che belle. Si parlava per ore.  
 Quel mondo non c’è più. 
 Guardi. 
  No, no adesso arrivo a, a, a alla risp risposta alla sua domanda. La cosa forse, e nel libro questo è raccontato perché nel libro questo ragazzo che si risveglia 33 anni dopo deve scoprire tutto quello che è accaduto, deve entrare in questa società, deve ritrovare i suoi affetti e deve capire che non c’è più il mondo nel quale lui è vissuto. Una cosa lui sente mancargli, per il resto accetta quello che è successo. Gli manca una comunità. Gli manca la partecipazione comune a un disegno di cambiamento. A un certo punto del libro il protagonista dice: "Non è che adesso che mi sono svegliato voi vi siete addormentati tutti". E la ragazza, la sua ragazza, che è una che ha fatto il ’77 e poi ha lasciato Lotta Continua, il movimento quando questo è diventato quando diciamo nel movimento si è fatta strada l’idea della violenza, in un giorno di pioggia dice i nomi dei suoi compagni che stavano in piazza che non li trova più. Ecco la sensazione che spesso la sinistra dà è di non essere più una comunità, di non sapere più trovare i nomi e i cognomi delle persone. E allora per rispondere alla sua domanda, io...  
  A Renzi, a Renzi gliel'ho sempre detto, gliel'ho sempre detto pubblicamente, non è che abbia occasioni diciamo altre. Gli ho sempre detto: "Cerca di includere, cerca di accogliere dentro di te coloro che sono anche più lontani da te. Accetta le critiche, accetta le osservazioni anche più dure, perché così si dirige un partito. Così una comunità va seguita, rispettandone la sua articolazione". Poi devo dirle, mi colpisce anche l'acrimonia...  
 ...nei confronti di Renzi che c’è dall’esterno. 
 Perché è di una, spesso è di una esagerazione che fra di noi non dovrebbe esistere. 
 Ecco tutti dovrebbero capire che c’è un limite. 
 E questo limite riguarda il nostro popolo. Perché se il nostro popolo dovesse vedere che nel corso dei prossimi mesi si apre una guerra a sinsitra, ancora una volta, il cui esito è la vittoria della destra. 
 C’è il rischio che tutti siano più deboli. 
 Si perché saranno tutti più deboli. Alla fine quello che dissi mesi fa, in una delle poche occasioni in cui parlai diciamo sul Corriere della Sera con Aldo Cazzullo, era proprio questo, il rischio che dal PD invece che accrescersi, la vocazione maggioritaria, si deperisca verso la caricatura delle 2 forze che avevano dato vita al PD. E questo rischio bisogna evitarlo. E tutti e 2 diciamo gli schieramenti hanno la responsabilità di farlo. 
 No. Guardi io ho fatto una scelta molto, molto radicale a un certo punto della mia vita e ho deciso di cominciare un’altra fase della mia vita perché ho ritenuto fosse giusto così. L’avevo detto e l’ho fatto. Però questo non comporta. 
 Che uno non dica le sue opinioni. 
 Perché solo in Italia si è fatta strada l’idea che se uno parla di politica è perché vuole avere una responsabilità. Non è che ne parla perché ha passione. Io dico sempre quelli che hanno fatto la Resistenza, non è che volevano far i consiglieri regionali, volevano ridare la libertà agli italiani. La politica è fatta di milioni di persone che non hanno nulla da chiedere e hanno solamente da partecipare - se possibile - a una comunità di gente responsabile. E se posso fare qualcosa che deriva dalla mia storia è proprio questo, rivolgere un appello in questo momento alle forze della sinistra, del centro-sinistra, perché capiscano in che stagione della storia ci troviamo e trovino l’umiltà responsabile di stare insieme, riconoscendo ciascuno la differenza rispetto all’altro. 
