 Buongiorno e buona domenica. 
 Abbastanza democristiano.  
 Vabbè, vabbè, vabbè comunque io son pronto a venire in studio quando volete a confrontarmi sulle idee, sui progetti con Di Maio e con Renzi, quando volete. All'ora che volete, sul canale che volete, perché non se uno è convinto della bontà delle sue idee non ha paura di confrontarsi con nessuno da da su nessun canale. Quinndi sono a vostra totale disposizione...  
 Guardi sarebbe il massimo storico per la Lega, a parte il fatto che io dei sondaggi mi fido poco perché spesso e volentieri sono commissionati da gente che poi ha un certo interesse ad avere i risultati che vuole. Però non vivo a fare i sondaggi, il sondaggio lo faccio oggi pomeriggio quando sono a Verona in piazza, lo faccio domani mattina in carcere a Brescia incontrando gli uomini del penitenziario, domani pomeriggio a Bari alle 18.00 e dicono che c'è voglia di cambiamento, c'è voglia di Lega e quindi non abbiamo mai avuto questi dati. Però il vero sondaggio ci sarà il 4 marzo quando votano gli italiani. Io mi sono ascoltato mezz'oretta di Di Maio, portati i bimbi a casa che stan finendo la letterina a Babbo Natale, speriamo che le Poste facciano il loro lavoro. Il problema dei Cinque Stelle è che sono bravi a individuare i problemi, questo non va, questo no, no su, no giù. Poi quando li metti alla prova del Governo - e ci sono a Roma, a Torino, a Livorno, a Ragusa, a Pomezia - è peggio che andar di notte. La differenza con la Lega è che noi oggi - mentre siamo in diretta - amministriamo 1.000 Comuni, governiamo da 20 anni la Lombardia e il Veneto che sono un modello a livello internazionale, governiamo la Liguria. E quindi evidentemente un conto è dire no, un conto è governare, curare le scuole, le strade, gli ospedali. Sulle banche, a me interessa poco se è solo colpa della Boschi, è chiaro che Banca d'Italia non ha fatto il suo lavoro, però la soluzione ai risparmiatori non si trova dicendo di chi è colpa. Io ricordo a chi ci guarda che negli ultimi 5 anni, gli ultimi governi hanno preso 63 miliardi di euro, 63 miliardi di euro degli italiani, li hanno portati in Europa per salvare le banche degli altri col Fondo Salva Stati. Quindi io sentivo Di Maio: "chiederemo, valuteremo, una Commissione". No! Un Governo normale ad aprile va a Bruxelles dicendo: noi abbiamo dato 63 miliardi degli italiani per salvare le banche tedesche, francesi, spagnole, greche. Ora ce ne riprendiamo indietro una parte per salvare i nostri risparmiatori. Non si tratta di chiedere, sono soldi nostri. Quindi a me spaventa questa idea dei Cinque Stelle, valuteremo la Commissione d'Inchiesta. No! Se poi la Boschi ha sbagliato, il papà della Boschi ha sbagliato, Renzi ha sbagliato, Banca Italia ha sbagliato. È evidente che c'è una marea di gente che ha sbagliato. Ma a me interessa in questo momento davanti alla televisione c'è qualcuno che ha perso 50, 100, 200 mila euro e che più che avere il colpevole - che ormai è evidente - vuole capire dove trovo i miei soldi? I suoi soldi ci sono perché sono stati prestati dall'Italia agli altri paesi europei. Una piccola - io non dico mi riprendo tutti i 60 miliardi - evidentemente ma una piccola parte di questi soldi dati dagli italiani per salvare le banche degli altri me li riprendo indietro per i risparmiatori, per i terremotati. Senza chiedere per favore, me li riprendo indietro questo fa un Governo che ha interesse il futuro dell'Italia. 
 Si si , ho preso appunti. 
 Le faccio, un ragionamento di principio... 
 ...che vale per tutto. Si poi le spiego le coperture però...  
 Usciamo da questa gabbia. 
 Le dico, usciamo da questa gabbia mentale. È 15 anni dal giorno di ingresso nella moneta unica che ci chiedono sacrifici per stare meglio domani. Ed è 15 anni che domani non arriva mai. Andate in pensione più tardi, i Comuni non spendono i soldi per il Patto di Stabilità - anche se ce li hanno - la Direttiva Bolkestein mette a rischio e all'asta, 300 mila posti di lavoro sulle spiagge e nei mercati ambulanti. La Direttiva sulle Banche. Dovete prendervi 500 mila immigrati perché questo dicono le regole europee. Ora, io poi vengo alle coperture - ho le idee ben chiare - partendo da Equitalia. Ma domando a chi ci segue da casa: forse non dobbiamo ribaltare completamente lo schema? Perché a furia di fare sacrifici, andare in pensione più tardi, precarizzare il lavoro, ridurre gli stipendi...  
 Ribaltando queste regole. Il 3% del rapporto deficit/pil, lo sforamento, la letterina di Bruxelles. Ora noi ci stiam sacrificando da 15 anni... 
 Sono contro l'interesse nazionale italiano. 
 Le regole imposte da Bruxelles, i limiti e i vincoli imposti da Bruxelles danneggiano la vita delle famiglie, delle imprese italiane. O queste regole cambiano o queste regole le ignoro. 
 Fra 3 mesi. 
 Ma è per questo che io chiederò di sottoscrivere il programma prima. 
 Io chiederò di prima il programma e non dopo. No, no, no. Ma guardi, io penso proprio di si anche perché... 
 Il Governo Berlusconi è andato a casa. Punto. Nel nome delle regole europee, dello spread. In questi 15 anni, chi è a casa lo sa perché guarda l'estratto conto a fine mese. Ma i numeri dicono: il debito pubblico è aumentato di 920 miliardi. Il reddito di ogni famiglia italiana è diminuto di 2 mila euro all'anno. E abbiamo 10 milioni di poveri. Quindi domando: le ricette europee: in pensione più tardi, a lavoro precari, hanno aiutato o no? No. Non hanno aiutato. Quindi programma del centro-destra...  
 O queste regole cambiano o non ci interessano? O queste regole cambiano o le superiamo come le superano i francesi, gli spagnoli, i tedeschi. Le superano tutti, se ne fregano tutti. Noi no. Noi le rispettiamo e andiamo indietro. Siamo il paese europeo che è andato più indietro, peggio dei greci. Siamo peggio dei greci. 
 Bhe guardi manca ancora un mese e mezzo. Spero che lo sia. Ma non per dare un contentino a Salvini ma per essere seri nei confronti degli italiani. Ora, il centro-sinistra al 40% non ci arriva neanche se arriva Padre Pio, i Cinque Stelle non ci arrivano neanche...
 Il centro-destra può arrivarci al 40% e io chiedo al centro-destra che ci sia un programma comune che prevede che a Bruxelles prevalga l'interesa nazionale italiano. La legge Fornero non va cambiata in 5 anni, la legge Fornero non va cambiata in cinque anni va cambiata in 5 mesi. Se non si firma non c'è alleanza, se si firma c'è alleanza. E cosa faccio: vinco le elezioni e poi non so cosa fare il giorno dopo? La legge Fornero va cancellata. Andare in pensione dopo 41 anni di contributi è un diritto. Non è discutibile. Non è trattabile. 
 Ci incontreremo per gli auguri di Natale come buona educazione. 
 Io è 4 anni che sto girando l'Italia dicendo che nel primo Consiglio dei Ministri a guida Salvini la prima legge che cancelliamo è la legge Fornero. Ho una faccia e con questa faccia voglio andare in giro ancora per tanti anni. Quindi, il Governo di cui farò parte deve impegnarsi per iscritto a cancellare la legge Fornero. Poi si può discutere di altro. Del servizio militare di di della riforma della giustizia. Su alcuni capisaldi: la cancellazione della legge Fornero, la protezione e la difesa dei confini e l'espulsione dei clandestini, la riforma della Buona Scuola che ha devastato il mondo della scuola, su questo l'accordo ci deve essere prima. Poi ripeto, sull'aliquota fiscale per la tassa unica, io dico al 15%, Berlusconi dice al 23%. Facciamo lavorare i tecnici. Sul cancellare la legge Fornero non c'è trattativa possibile. 41 anni sono più che sufficienti per avere non un privilegio ma un diritto. 
 Ma noi teniamo all'unità del centro-destra a tal punto che mi espongo io, facendo fra virgolette la figura del rompiscatole, per evitare problemi che abbiamo avuto negli ultimi 20 anni. Siccome credo che la coalzione che governa il Veneto, la Lombardia, la Liguria e più di 1000 comuni, potrebbe fare bene anche a livello nazionale, però voglio che i patti agli italiani siano chiari prima. Vi ricordate in passato? Abbiam già vinto come centro-destra in passato, i patti non erano chiari e poi Fini, Follini, Casini, Buttiglione, Alfano. E non si è fatto quello che si doveva fare. Stavolta i patti li voglio aver chiari prima, con un centro-destra che spiega agli italiani cosa fanno.   
 Ma io le ho appena detto che sto lavorando per un centro-destra compatto e serio. Questo è il mio obiettivo. È chiaro che se Berlusconi mi dicesse...  
 Non si tocca la legge Fornero, non si interviene sulla scuola, non si interviene sull'immigrazione e non si interviene sull'Europa, allora che alleanza faccio? Ma io ritengo che Berlusconi ovviamente voglia far l'interesse del Paese. E lui lavora per questo. 
 Si. perché la legge Fornero ma è evidente che sia sbagliata, l'immigrazione clandestina è evidentemente un problema per l'Italia. La riforma della scuola ha fallito, bisogna introdurre dei concorsi su base regionale mi sembra evidente. 
 No, no, no. Ma a me non interessano gli avversari, mi interessa spiegare le mie idee. 
 Son d'accordo con lei. 
 Ma quello che è accaduto in questi anni. Molta gente non va a votare. C'è qualcuno davanti alla televisione adesso che sta dicendo, che penserà si Salvini ha ragione sulle pensioni, sulla scuola, sul lavoro, sull'immigrazione. Però tanto poi io voto tizio e cambia partito. Io voto caio e cambia poltrona. Quindi chiunque voti Lega, ha la certezza che non andremo mai a sostenere governi col centro-sinistra. Monti, Letta, Renzi. No. Mai. Quindi questo lo dico io chiaramente e conto che lo dicano tutti gli altri, altrimenti la gente perché va a votare? Se vota uno da una parte che poi si trasferisce dall'altra. Anzi, nella riforma della Costituzione il vincolo di mandato noi lo inseriremo, se vieni eletto in un partito e cambi partito, molli la poltrona. Non è che prendi in giro la gente cambiando partito ogni quarto d'ora. Quindi un patto contro gli inciuici e contro i minestroni e il tradimento del voto, lo chiedo. Però io questa settimana mi sono non arrabbiato, sono rimasto deluso da un'altra scelta di Forza Italia che ha bloccato una proposta di legge della Lega...  
 ...che prevede che non ci siano sconti di pena per stupratori e assassini. Ora, va bene essere garantisti, va bene dare il processo giusto però se uno è condannato in via definitiva perché ha stuprato o perché ha ammazzato, perché gli devo dare un terzo di sconto di pena? Gli devo regalar degli anni di libertà anticipata perché il Codice Penale dice così? La Lega ha proposto questo progetto di legge che è stato addirittura sostenuto dal PD e dai Cinque Stelle che prevede la galera fino alla fine per stupratori e assassini, e non ho ancora capito perché Forza Italia invece non abbia sostenuto questo progetto di legge. Quindi è per questo che dico che il programma va condiviso prima. 
 Si. Qualche parlamentare di Forza Italia ha detto che non ha capito cosa stava votando. Qualcun altro ha detto che però bisogna essere garantisti anche con chi ha compiuto un delitto. Ma non stiam parlando di uno che ha rubato un etto di prosciutto cotto perché aveva fame, stiamo parlando di stupratori e assassini che io metterei non solo in galera ma ai lavori forzati. In Austria dove hanno appena insediato un Governo, chi è in galera condannato in via definitiva è obbligato a lavorare per ricompensare la comunità del costo che comporta. Quindi è per questo che dico: facciamo un patto prima. Vinciamo ma poi almeno per 10 anni gli italiani sanno se vinciamo noi a quanti anni vanno in pensione, qual è il minimo salariale orario. Un altro progetto: non si può andar , non si può pagar 3 euro all'ora un lavoratore. Non puoi andare sotto i 7 euro all'ora di stipendio, altrimenti è sfruttamento. C'è in alcuni paesi europei - su questo la prevengo - l'Europa potrà dire non si può. L'Europa potrà dirmi non puoi cancellar la legge Fornero, non puoi riformare il sistema bancario, non puoi mettere un minimo di stipendio per i ragazzi sotto cui non andare e allora o l'Europa cambia, e mi fa fare quello che voglio fare, o questa Unione Europea se è contro il mio interese nazionale non mi serve, non mi aiuta. Anzi, nei fatti mi danneggia da 15 anni.  
 Guardi il programma della Lega è pronto.   
 Il programma della Lega è pronto.  
 A parte il fatto che non capito neanche i titoli dei telegiornali di oggi. Ministeri all'estrema-destra austriaca. Io l'ho letto il programma del Partito della Libertà di Strache, che un amico e che è un alleato della Lega. Non ha niente di estremistra. Certo, se controllare i propri confini significa essere estremista, se difendere il diritto ad andare in pensione significa essere estremista, sono estremista anch'io. Non vedo nessun estremismo. Vedo un partito che difende l'interesse nazionale austriaco e io - come Lega - lo voglio fare non solo in Lombardia, in Veneto dove Governo da 20 anni ma se domani pomeriggio sono a Nari, se son Stato in Campania, in Sardegna, in Sicilia, in Puglia e ci tornerò, evidentemente perché ho l'interesse gli italiani che viene prima. Quindi, non vedo estremisti al Governo in Austria. Anzi, gli estremisti di solito sono quelli in doppio petto che entrano nei Consigli d'Amministrazione delle banche. Quelli sono estremisti pericolosi. 
 Si, io fascisti, comunisti, destra e sinistra, un derby che non mi appassiona. La differenza fra coloro che sono legati ai loro territori e li vogliono difendere e coloro che invece alla Renzi che dicono viva la globalizzazione, viva un mondo senza radici senza il presepe senza tradizioni. Ecco mi fa imbestialire questa cosa che ci siano delle scuole - anche nella mia Milano - che non fanno fare il presepe, che non fanno festeggiare il Natale perché qualcuno s'offende. Ecco, queste - secondo me - questi sono pericolosi. Questa è gente pericolosa. Perché chi cancella le tradizioni è pericoloso. 
 No ma sono più le cose che ci uniscono che quelle che ci dividono. 
 Ma, l'idea di uno Stato che fa poche cose, le fa bene. Di un Fisco che chiede poco e chiede a tutti. Per quanto ci riguarda, la pace fiscale con Equitalia è un altro dei primi provvedimenti da fare, ci sono milioni di italiani ostaggio di una cartella esattoriale di Equitalia. Ora non i grandi evasori quelli che hanno evaso 200, 300, 500, 6 milioni di euro: per loro c'è la galera e via la chiave. Però tutti quegli artigiani, piccole imprese, famiglie che non ce la fanno e non ce l'hanno fatta a pagare i contributi e pagare le more e le sanzioni, col Governo Salvini hanno una pace fiscale. Mi dai il 10% di quello che, di quello che mi devi e torni a lavorare in chiaro. Torni a tirar su la saracinesca del negozio, riapri la partita iva e torni a pagar le tasse. 
 Guardi non faccio nè il medico, nè il magistrato quindi non ho la competenza per dirle nè si nè no. So che domani mattina sono in carcere a Brescia per incontrare gli uomini e le donne della Polizia Penitenziaria che fanno un lavoro infame, esposti ad ogni genere di rischio. Se mi permette...  
 Non lo conosco personalmente, non ho seguito le sue vicende processuali. Gli auguro di stare bene. Però se uno entra o esce di galera lo decidono un medico o un magistrato. A me interessa garantire il benessere degli italiani che lavorano in galera più che dei detenuti che - ripeto - metterei a lavorare come succede in Austria. 
 Perché è in Toscana e negli consigli d'amministrazione era la politica a nominare il Monte dei Paschi di Siena e Banca Etruria chi governava. 
 In Veneto la politica non c'entrava niente, non nominava neanche l'usciere perché sono banche popolari. Quindi lì si Banca d'Italia ha dormito, anzi Luca Zaia è stato il primo a mettere in piedi una commissione d'inchiesta prima ancora di quella nazionale per capire chi ha fregato e chi dovrebbe essere in galera e invece è in giro a fare shopping per i regali di Natale. 
 Ma guardi che la Rai vada riformata lo dico su Rai 3, mi sembra... 
 Si. No, no per carità di Dio son disponibile a ragionare di qualunque cosa. Se lei mi chiede la priorità del suo Governo, no. Riformare Mediaset in conflitto d'interesse no. La priorità è il lavoro, son le tasse ed è l'immigrazione clandestina. Sicuramente i monopoli e le concentrazioni - ma vale anche per l'energia, vale per la telefonia, per le presunte liberalizzazione dove invece fanno cartello, vale per le aziende petrolifere perché non possiamo pagare il pieno di benzina più caro di tutt'Europa - quindi i conflitti d'interesse, non quello di Piersilvio Berlusconi. I cartelli, i monopoli. Sulla benzina, sulla luce, sul gas, sull'informazione, assolutamente vanno controllati e limitati. Questo sì, è evidente perché noi abbiamo una delle bollette della luce più care al mondo e questo danneggia le nostre famiglie e le nostre imprese. Per quanto riguarda il paragone Rai - Mediaset c'è una differenza. La Rai sta in piedi col denaro pubblico e vedere stipendi da decine e decine di milioni di euro per questa o quella trasmissione grida vendetta al mondo. Quindi una riforma della Rai, una messa sul mercato della Rai mi sembra assolutamente prioritaria. 
 Ma guardi però, mi scusi. Ma se era fondamentale...  
 ...se era fondamentale...   
 Perfetto. Ma mi scusi la sinistra, il PD in Italia è al Governo da 6 anni: Monti, Letta, Renzi e Gentiloni. Se fosse Stato un emergenza nazionale questi o per 6 anni hanno dormito oppure non è un'emergenza nazionale come, come invece penso io. Perché l'emergenza in Italia sono il lavoro, le tasse e l'immigrazione. Perché noi abbiamo un'immigrazione che sta portando i disastri nelle nostre città. Poi ci occuperemo di conflitto d'interessi non solo nell'informazone ma - ripeto - per fare il pieno di benzina e per accendere il, il gas e la luce in casa. Però se fosse stato così urgente hanno avuto 4 governi per risolverlo. Non ci hanno impiegato manco un quarto d'ora, quindi.   
 Guardi, lo dico a chi ci guarda. Il mio papà e la mia mamma sono pensionati e mia sorella è una lavoratrice precaria.   
 No ma a me appassiona poco ripeto la Boschi. 
 No ma a me la Boschi appassiona poco. 
 No, no io le sto dicendo che il Governo Salvini affronta il tema pensioni, il tema lavoro, il tema Equitalia, rottamando alcuni milioni di cartelle esattoriali. Affronteremo anche il conflitto d'interesse? Si. All'inizio no. Non mi sembra un'emergenza. Il problema - riparto dall'inizio - non è Maria Elena Boschi. Poi per fortuna il mio papà non fa il consigliere d'amministrazione di nessuna banca ma è in pensione perché è scampato alla Fornero. Il problema della questione banche è restituire i soldi. Il problema dei terremotati che passeranno un altro Natale al freddo non è di chi è la colpa, è perché passano un altro Natale al freddo? I vincoli europei, ci sono i vincoli europei. Il Governo Salvini è pronto a fregarsene dei vincoli europei. 
 Serenamente, pacificamente e democraticamente. Se i vincoli europei mi portano a 10 milioni di poveri in Italia, a me non interessano quei vincoli europei. Ho il dovere, non il diritto - se vado al Governo - di superare quei vincoli. 
 No. Se faccio il Presidente del Consiglio vedrò di nominare il miglior Ministro degli Interni possibile che difenda i confini. 
 Perché? La Lega è in ottima salute. Il centro-destra - stando a tutti i sondaggi - è in netto vantaggio. L'accordo con Forza Italia è che chi fra me e Berlusconi prende un voto in più, indica il Presidente del Consiglio. Poi, io lo posso fare. In questo momento - purtroppo per una sentenza Berlusconi non lo può fare - quindi chi sceglie Salvini e la Lega sa che scieglie per il futuro, per il coraggio. E poi ci troviamo qua come Presidente del Consiglio e vi dirò chi abbiamo scelto come Ministro degli Interni. 
 Grazie a lei per le domande. Anche quelle scomode.   
 Auguri e buon Santo Natale. E buon presepe a tutti. Sperando che nessuno si offende. 
 Eh ma dovrebbero farlo a casa di tutti perché è bello, perché è la festa della gioia. 
 Ecco vede, è per questo che mi arrabbio di quelli che pensano che il presepe offenda qualcuno. Il presepe è la cosa più bella del mondo. Il Natale, Gesù Bambino porta doni a tutti. Non ai belli o ai brutti.  
 Un abbraccio. 
